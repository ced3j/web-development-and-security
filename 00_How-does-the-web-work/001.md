[Resource](https://www.theodinproject.com/lessons/foundations-how-does-the-web-work)


# İnternet Nasıl Çalışır?

İnternet, web'in omurgasıdır. En basit haliyle hep birlikte iletişim kuran bilgisayarlardan oluşan büyük bir ağdır.
---

İki bilgisayarın iletişim kurması gerektiğinde, onları ya fiziksel olarak ya da kablosuz olarak birbirine bağlamanız gerekir.Tabii ki iki 
bilgisayar ile sınırlı değildir istediğiniz kadar bilgisayarı bağlayabilirsiniz. Fakat işler hızla karmaşıklaşır. Diyelim ki
10 bilgisayar bağlamaya çalışıyorsanız, bilgisayar başına 9 fiş olmak üzere 45 kabloya ihtiyacınız olur. Ki bu da işleri oldukça zorlaştırır.
Sisteme bir yönlendirici eklediğimizde, 10 bilgisayardan oluşan ağımız yalnızca 10 kablo gerektirir: her bilgisayar için tek bir fiş ve 10 fişli bir yönlendirici.

![Router](https://developer.mozilla.org/en-US/docs/Learn/Common_questions/Web_mechanics/How_does_the_Internet_work/internet-schema-3.png)

---

# Ağların Ağı

Buraya kadar her şey yolunda, peki yüzlerce binlerce bilgisayarı bağlamamız gerekirse? Elbette tek bir yönlendirici(router) bu kadar ölçeklenemez ancak unutmamak gerekir ki yönlendiriciler de diğerleri gibi bir bilgisayardır. Öyleyse iki yönlendiriciyi birbirine bağlamakta da bir sorun yoktur.


![Router](https://developer.mozilla.org/en-US/docs/Learn/Common_questions/Web_mechanics/How_does_the_Internet_work/internet-schema-5.png)


Böyle bir ağ internet dediğimiz şeye gittikçe yaklaşıyor. Fakat hala bir sorun var, biz bu ağı kendi amaçlarımız için kurduk ama dışarıda da başka ağlar var, arkadaşlar komşular vs. Ancak evinizle dünyanın geri kalanına kablo döşemek pek mantıklı gözükmüyor. Nasıl çözebiliriz? Örneğin elektrik ve telefon gibi evinize bağlı kablolar zaten var. Telefon altyapısı zaten evinizi dünyadaki herhangi bir yere bağlar, bu yüzden ihtiyacımız olan mükemmel kablodur. Ağımızı telefon altyapısına bağlamak için modem adı verilen özel bir ekipmana ihtiyacımız var. Bu modem, ağımızdan gelen bilgileri telefon altyapısı tarafından yönetilebilir bilgilere dönüştürür ve bunun tersi de geçerlidir.

---

Böylece telefon altyapısına bağlanmış olduk. Bir sonraki adım, mesajları ağımızdan ulaşmak istediğimiz ağa göndermektir. Bunu yapmak için ağımızı bir İnternet Servis Sağlayıcısına (ISP) bağlayacağız. İSS, hepsi birbirine bağlı olan ve diğer İSS'lerin yönlendiricilerine de erişebilen bazı özel yönlendiricileri yöneten bir şirkettir. Böylece bizim ağımızdan gelen mesaj ISP ağları üzerinden hedef ağa taşınır. İnternet tüm bu ağ altyapısından oluşur.


![ISP](https://developer.mozilla.org/en-US/docs/Learn/Common_questions/Web_mechanics/How_does_the_Internet_work/internet-schema-7.png)


# Bilgisayarları Bulmak

Eğer bir bilgisayara mesaj göndermek istiyorsanız, hangi bilgisayar olduğunu belirtmeniz gerekir. 
Bu nedenle, bir ağa bağlı her bilgisayarın kendisini tanımlayan ve "IP adresi" (IP, İnternet Protokolü anlamına gelir) olarak adlandırılan benzersiz bir adresi vardır. 
Bu adres, noktalarla ayrılmış dört sayıdan oluşan bir dizidir, örneğin: 192.0.2.172

Bu noktada insanların işini kolaylaştırmak için "domain name" kullanırız. Yani yine günün sonunda gittiğimiz adres aynıdır (192.0.2.172)
ama bu adrese örneğin **www.google.com** yazarak ulaşırız. Karmaşık ve uzun sayıları aklımızda tutmaktansa domain isimlerini aklımızda tutmak bizim için çok daha pratik bir yoldur.


---


### İnternet ve Web aynı şey mi?

İnternet milyarlarca bilgisayarın birbirine bağlanmasını sağlayan teknik bir altyapıdır. Bu bilgisayarlar arasında bazı bilgisayarlar(web sunucuları) web tarayıcılarına anlaşılabilir mesajlar gönderebilir. İnternet bir altyapıdır web ise bu altyapının üzerine inşa edilmiş bir hizmettir. 


---